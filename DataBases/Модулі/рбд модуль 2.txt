1.	Мова визначення даних DDL SQL.
Це підмножина SQL, яка використовується для визначення та модифікації різних структур даних в базі даних. Основним завданням DDL-запитів є створення бази даних та опис її структури.
2.	Використання DCL SQL.
Це підмножина SQL, яка використовується для контролю доступу до даних в реляційних базах даних. Зазвичай команди DCL визначають, хто має право виконувати певні операції з об’єктами бази даних, такими як таблиці, представлення, збережені процедури та функції.
3.	Подання.
Включає в себе спосіб представлення даних у вигляді таблиць, стовпців та рядків
- Таблиці: є основними об’єктами в РБД. Кожна таблиця має назву та структуру, яка визначає стовпці та їх типи даних.
- Стовпці: визначають окремі атрибути даних. Кожен стовпець має ім’я та тип даних.
- Рядки: представляють конкретні записи в таблиці. Кожен рядок містить значення для кожного стовпця.
- Ключі: використовуються для ідентифікації унікальних рядків в таблиці
А)Первинний ключ: унікальний ідентифікатор для кожного рядка в таблиці.
Б)Зовнішній ключ: посилання на рядок в іншій таблиці.
- Нормалізація: процес розбиття таблиць на менші, більш узгоджені структури для зменшення дублікації даних та забезпечення ефективності запитів.
- Запити: використовуються для отримання, оновлення або видалення даних з таблиць. 
4.	Однотабличні запити.
Однотабличні запити в базах даних використовують лише одну таблицю для вибірки даних або виконання операцій. Вони дозволяють отримати певні дані з однієї таблиці, враховуючи певні умови.
5.	Багатотабличні запити.
Багатотабличні запити використовують декілька таблиць для вибірки даних або виконання операцій. Вони дозволяють об’єднувати дані з різних таблиць за певними умовами, використовуючи з’єднання та інші операції.
6.	Основи PL/SQL.
Поєднання SQL та можливостей процедурних мов програмування. Розроблений для розширення можливостей SQL та додавання процедурного програмування до баз даних. Дозволяє виконувати більш складні завдання, такі як створення функцій, процедур, тригерів та обробка винятків.
7.	Типи даних PL/SQL.
PL/SQL має два види типів даних: скалярні та композитні.
- Скалярні типи — зберігають одне значення, такі як числа, булеві значення, символи та дати.
- Композитні типи — зберігають кілька значень. 
8.	Курсори у PL/SQL.
Це вказівники, які вказують на результат запиту. PL/SQL має два типи курсорів: імпліцитні та експліцитні.
- Імпліцитні автоматично створюються при виконанні SQL-запитів, таких як SELECT INTO, INSERT, UPDATE та DELETE. Можуть приводити до винятків
- Експліцитний курсор — це SELECT-запит, який явно визначається в розділі оголошення поточного блоку або специфікації пакета. Можливість контролю над його циклом виконання.
